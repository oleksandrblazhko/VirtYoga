# Опис йога-поз

**Йога-поза** (yoga pose) - це будь-яке положення тіла, яке використовується у практиці йоги,
та є загальним терміном, що описує фізичну форму, яку приймає тіло,
не враховуючи глибокий філософський контекст, духовну складову.

Слово **"Асана"** походить із санскриту і буквально означає "сидіння" або "стале положення тіла",
яке описує не просто позу, а свідоме, стале положення тіла, яке:
- виконується з усвідомленням дихання;
- підтримується без напруги;
- має на меті зосередження, стабільність і внутрішню рівновагу.
Тобто **Асана** — це поза, в якій тіло і свідомість перебувають у гармонії.
Кожна асана є позою, але не кожна поза стає асаною, 
доки вона не виконується усвідомлено, спокійно й із внутрішнім балансом.

## 2.1. "Поза собаки, яка дивиться вниз" (Downward Facing Dog).
### Загальний опис
Мабуть, найвідоміша поза фітнес-йоги «Поза собаки, яка дивиться
вниз» – це зміцнення та розтягнення одночасно та в рівних частинах. Вона
може мати різні назви, такі як: «Собака мордою вниз», «Собака обличчям
вниз» тощо. Хоча це звичайна поза, вона не є простою. Причина, чому ця
асана стала найвідомішою, полягає в тому, що вона дуже важлива в сучасній
практиці.
Це може бути перша поза, яку ви вивчите, починаючи практику
фітнес-йоги. Ця поза виконується багато разів під час більшості занять
фітнес-йогою, особливо в стилі віньяса-йога. «Поза собаки, яка дивиться
вниз» – одна з поз у послідовності «Привітання сонця».

### Позитивні впливи.
«Поза собаки, яка дивиться вниз» – це вправа для всього тіла. Вона
розтягує м’язи задньої поверхні стегна та гомілок, спини а також зміцнює
м’язи рук та ніг. Ця поза також допомагає збільшити силу зовнішніх косих
м’язів живота. Як поза м’якої інверсії, вона діє проти звичайних сил на ваш
хребет і посилює приплив крові до мозку. Оскільки ця поза подовжує
хребет, вона нейтралізує наслідки тривалого сидіння та покращує поставу.
Якщо включити цю асану в щотижневу практику фітнес-йоги, це може
навіть допомогти полегшити хронічний біль в спині. Практика цієї пози
може допомогти вам розвинути силу та гнучкість усього тіла.

### Покрокові інструкції.
Цю асану можна виконувати будь-де, де можна розкласти килимок для фітнес-йоги.
1. Почніть вправу в упорі стоячи на колінах. Руки перед плечами, а
коліна під стегнами. Широко розташуйте пальці ніг та зігніть їх на
себе. Вдихніть.
2. Видихніть, коли піднімаєте стегна, відриваєте коліна від килима та
випрямляєте ноги. Тримайте коліна злегка зігнутими, коли
подовжуєте спину. Потягніться п’ятами до килимка. Випряміть
коліна, не фіксуючи їх.
3. Розведіть пальці рук. Притисніть пальці до килимка. Притисніть
лопатки до спини, потім розведіть їх. Розслабте шию і тримайте
голову між плечами.
4. Сильно активуйте квадратний м’яз, щоб зняти тягар ваги тіла з рук.
Ця дія значною мірою допомагає зробити цю позу більш
розслаблюючою.
5. Поверніть стегна ніг всередину,
тримайте куприк високо, а п’яти опустіть до
килимка.
6. Переконайтеся, що відстань між
вашими руками та ногами правильна,
опустіться вперед у положення планки.
Відстань між руками та ногами в цих двох
позах має бути однаковою. Не наближайте ноги до рук, щоб п’яти
торкнулися килимка.
7. Залишайтеся в позі на 10 (спочатку на 3-5) або більше циклів
дихання. На видиху зігніть коліна й опустіться у вихідне
положення або в «Позу дитини».

### Модифікації.
Якщо у вас недостатньо гнучкі м’язи задньої поверхні стегна,
можливо, ви не зможете тримати сідниці високо і одночасно випрямляти
ноги. Якщо це так, можна трохи зігнути коліна. Ваші м’язи задньої поверхні
стегна з часом подовжаться, якщо ви будете постійно виконувати інші пози.
Ви можете покласти під голову блок для фітнес-йоги, щоб зробити цю
позу більш для відпочинку. Для більшого комфорту ви також можете
використовувати блок під руки або складений рушник під зап’ястя.

### Поширені помилки.
Не опускання п’ятки на килимок. Найбільш поширеною проблемою
для початків у цій позі є те, що вони не опускають п’яти на килимок. Якщо
ви піднялися на пальці ніг, це змінює траєкторію пози вперед, а не назад. Це
ніколи не буде позиція для відпочинку, якщо не повернете свою масу тіла
на п’яти.
Це не означає, що п’яти повинні торкатися підлоги, вони просто
повинні рухатися в цьому напрямку.
Позиція сідниць. Щоб сідниці зайняли правильне положення, зігніть
коліна, піднявшись на кінчики пальців ніг. Підніміть куприк високо. Потім
опустіть п’яти і випряміть ноги, зберігаючи куприк високо.
Прогинання спини. Якщо ви дуже гнучкі, намагайтеся не дозволяти
грудній клітці опускатися до підлоги, створюючи прогин хребта. Втягніть
ребра, щоб зберегти рівну спину.
Положення стопи. Ваші пальці ніг повинні бути спрямовані до
передньої частини килимка або до стегон. Досить поширеним явищем є те,
що новачки хочуть вивернути ноги, особливо якщо вони займалися
танцями.
Відстань між стопами також може бути проблематичною. Дуже часто
їх ставлять або занадто широко (біля країв килимка) або занадто вузько
(дотикаються один до одного).
Ваші ноги повинні бути на ширині стегон, що приблизно відповідає
20 см, залежно від вашого розміру.
Безпека та запобіжні заходи.
Цю позу не рекомендується використовувати, якщо у вас травма
зап’ястя, або якщо ви перебуваєте на останньому триместрі вагітності. Її
також слід уникати, якщо у вас високий артеріальний тиск, захворювання
серця, запаморочення або є проблеми з хребтом.


## 2.2. «Поза гори» (Mountain Pose).
### Загальний опис
Ця поза може бути не такою відомою, як «Поза собаки, яка дивиться
вниз», але вона не менш важлива. Це чудова асана для правильної постави.
Положення тіла в ній проводить пряму лінію від маківки до п’яток, а плечі
й таз розташовані вздовж цієї лінії. Тіло кожної людини різне, тому потрібно
зосередитися на тому, щоб стопи міцно стояли на килимку та на витягненні
хребта.
«Поза гори» (тадасана) – це базова поза фітнес-йоги для всіх асан
стоячи. Вона здається настільки простою, що навряд чи можна назвати її
позою. Але ця базова поза містить секрети того, як триматися в інших
багатьох асанах. Тада на санскриті означає гора, а асана означає сидіння або
положення. Ви будете часто використовувати цю позу, щоб підготуватися
до виконання інших поз, але її також можна робити самостійно для розвитку
кращої постави. «Поза гори» – це важлива асана, яка виконується як частина
більшості послідовностей фітнес-йоги, які включають асани стоячи. «Поза
гори» дозволяє практикувати принципи балансу, правильного положення
тіла та вибір залучення м’язів, що полегшує врахування їх в інших, більш
складних позах фітнес-йоги.

### Позитивні впливи.
«Поза гори» – це вправа для всього тіла. Вона покращує поставу та
усвідомлення тіла, зміцнює ноги та допомагає прийняти правильне
положення тіла. Ця поза зовні виглядає надзвичайно просто, але всередині
м’язи активні, сильні та активно працюють. Людина не просто стоїть. Вона
зосереджується на м’язах, які мають бути задіяні та сильні, але особливо
усвідомлювати про ті ділянки, менш активні. Також ця поза може сприяти
підвищенню самооцінки та енергії, це пов’язано з правильним положенням
тіла та тим, як це впливає на автономну нервову систему.

### Покрокові інструкції.
1. Встаньте, стопи паралельно, основи великих пальців ніг
торкаються, а п’яти злегка розведені.
2. Підніміть і розведіть пальці ніг
віялом, а потім опустіть їх на килимок,
щоб створити широку міцну основу.
3. Активуйте квадратний м’яз і
потягніть його вверх, змушуючи
колінні чашечки підніматися.
4. Поверніть обидва стегна всередину, створюючи розширення
сідниць.
5. Не висуваючи вперед нижні передні ребра, підніміть грудну клітку
вверх. Підніміть плечі вверх, а потім відведіть їх назад і опустіть.
Дозвольте вашим лопаткам потягнутися одна до одної та вниз.
6. Зберігайте природні вигни хребта.
7. Підтягніть живіт, злегка втягнувши його.
8. Руки звисають природньо, злегка зігніть лікті, долоні поверніть
вперед.
9. Збалансуйте голову прямо над стегнами та дивіться прямо. Шия
довга, підборіддя не опущене й не підняте, а маківка тягнеться до
стелі.
10. Перевіривши всі точки правильного положення тіла, зробіть від 5
до 10 циклів дихання, утримуючи себе в цьому положенні.

### Модифікації.
Якщо ви відчуваєте, що виконувати цю вправу для вас складно,
спробуйте модифікувати її, поки вам не стане зручніше.
Якщо вам важко стояти, з’єднавши ноги, або ви відчуваєте
нестійкість, розведіть ноги на ширині стегон, доки не відчуєте стабільність.
Якщо у вас проблеми з колінами, переконайтеся, що ви не фіксуєте коліна,
а натомість тримайте їх злегка зігнутими.
Цю позу також можна виконувати, стоячи біля опори або в кріслі,
якщо не можете встати. Стоячи біля стіни, ви можете додати блок між
лопатками, щоб допомогти вам триматися на одному місці та забезпечити
додаткову підтримку. Перебуваючи в кріслі, ваші коліна повинні бути під
кутом 90 градусів, тому покладіть блоки під ноги або ковдру під сідниці,
щоб відповідно відрегулювати висоту.
Якщо ви добре опанували цю позу, її можна ускладнити виконуючи із
закритими очима.

### Поширені помилки.
Хоча ця поза здається простою, багато людей часто роблять помилки,
про які варто знати.
Нехтування позою. Оскільки ця поза виглядає такою простою, є
спокуса знехтувати її важливістю або зробити її душе швидко. Замість цього
переконайтеся, що виконуєте принаймні одну справді уважну тадасану на
початку кожного заняття з фітнес-йоги. Це чудовий спосіб перевірити своє
тіло та налаштуватися не те, що стежити за своєю технікою в усіх позах.
Обертання стегна. Стегна ніг ви повинні обертати всередину. Щоб
відчути це можна використовувати блок для фітнес-йоги, розмістивши його
між стегнами та стиснути блок ногами. Це допоможе вашому тілу
запам’ятати, як обертати стегна всередину.
Положення тіла. Ви можете перевірити своє положення в цій позі,
подивившись у дзеркало, якщо воно доступне. Перевірте, чи ваші плечі
розташовані безпосередньо над стегнами, а стегна – над стопами.
Подумайте, як усі ваші суглоби розташовані один над одним від щиколоток
до плечей.

### Безпека та запобіжні заходи.
Ця поза, як правило, безпечна, якщо ви не відчуваєте запаморочення.
Під час вагітності краще ставити ноги ширше для більшої стабільності.

## 2.3. «Поза піднятих рук» (Raised Hand Pose).
### Загальний опис
«Поза піднятих рук» – це розтягування всього тіла, яке найчастіше
виконується як частина в послідовності «Привітання сонця». Ви можете
залишатися в цій позі менше ніж на один вдих під час віньяси, але варто
витратити час самостійно, що більш повно дослідити її переваги.
Позитивні впливи.
Ця поза покращує поставу, зміцнює ноги та забезпечує розтягнення
всього тіла. Якщо ви коли-небудь вставали з ліжка і мали довге потягування
всім тілом, це, по суті, «Поза піднятих рук». Але так само, як «Поза гори» –
це набагато більше, ніж просто стояти, правильне виконання цієї асани
вимагає уваги до деталей. Ця поза є основою для багатьох інших асан, тому
правильне її виконання може допомогти в опануванні більш складних поз.

### Покрокові інструкції.
1. З «Пози гори» вдихніть, щоб розвести руки в сторони та підняти до
вверх.
2. Тримайте руки паралельно або з’єднайте долоні над головою, лише
якщо ви можете це зробити, не піднімаючи плечі. Якщо ваші руки
розведені, тримайте їх долонями повернутими одна до одної. Ваші
руки повинні бути прямими, а ноги активними. Підніміть погляд до
великих пальців.
3. Відведіть плечі від вух, зосереджуючи на розширенні ключиць.
Якщо ви відчуваєте, що ваші ребра
виступають вперед або
розходяться, поверніть їх назад.
Тримайте м’язи стегна сильно
задіяними, щоб вони підтягували
колінні чашечки.
4. Тримаючи руки над
головою, стопи притисніть до килимка, піднімаючись через
маківку. Обережно підтягніть пупок до хребта, зберігаючи
розтягування в хребті.
5. Опустіть руки, щоб повернутись у вихідне положення.

### Модифікації.
Використовуйте ці різні способи виконання цієї пози, щоб досягти
правильної постави та ускладнити її, коли будете готові.
Якщо у вас є проблеми з шиєю, не нахиляйте голову, щоб дивитися на
великі пальці. Натомість дивіться прямо. Можливо, ви не зможете підняти
руки над головою, якщо у вас травма плеча або шиї. У такому випадку ви
можете залишитися в «Позі гори».
Вагітним жінкам і тим, хто має проблеми з рівновагою, слід тримати
більш широку позицію, незалежно від того, що здається найбільш
стабільним.
Щоб досягти гарної постави, попрактикуйтеся в цій позі спиною до
стіни, щоб ви могли відчути правильне положення, коли кожна частина тіла
на одній лінії.
Помістіть блок для фітнес-йоги між стегнами. Стисніть його і трішки
пересуньте його назад, щоб відчути залучення та обертання стегон ніг
всередину. Потім спробуйте повторити дію обертання стегон всередину без
блока.
Коли опануєте цю прозу, можете на її піку робити прогин спини назад.

### Поширені помилки.
Уникайте цих помилок, щоб отримати максимальну віддачу від цієї
пози.
Фіксування коліна. Ноги повинні бути прямими, але коліна не
фіксувати. Збереження мікро згинання в колінах – більш безпечне
положення для ваших суглобів.
Згорблені плечі. Спочатку ви можете виявити, що ваші плечі підняті.
Зосередьтеся на тому, щоб плечі залишалися в нейтральному положенні.
Вони природньо піднімуться, але переконайтеся, що вони не торкаються
ваших віх. Подумайте про розширення грудної клітки та ключиць.
Відстань між руками. Ви не зможете якісно розтягнутися, якщо ваші
руки утворюють V-подібну форму або руки зігнуті в ліктях. Але, якщо ви не
можете витягнути руки, то створіть руками літеру V.
Прогинання спини. Краще почати виконувати цю позу з прямим
хребтом, замість прогинання на піку цієї асани. Для цього притягніть пупок
до хребта і з’єднайте ребра разом до центральної лінії тіла. Це залучіть ваше
ядро. Зосередьтеся також на натисканні на стопи для стабільності.

### Безпека та запобіжні заходи.
Якщо у вас є травма плеча або шиї, яка не дозволяє підняти руки над
головою, вам слід уникати цієї пози. У ній ви можете відчути хороше
розтягування, але ви не повинні відчувати болю. Якщо ви відчуваєте біль,
завершіть її виконання.

## 2.4. «Поза нахил вперед стоячи» (Standing Forward Bend).
### Загальний опис
Як частина в послідовності «Привітання сонця», ця поза часто
виконується у стилі віньяса. У такий послідовності «Поза нахил вперед
стоячи» виконується як на початку, так і в кінці. Ця асана може бути однією
з перших поз, яку вивчає початківець у фітнес-йозі. «Поза нахил вперед
стоячи» одна з найбільш неправильно інтерпретованих або неправильно
зрозумілих асан. Всупереч поширеній думці, у цій позі не йдеться про
торкання пальців ніг. «Поза нахил вперед стоячи» – це цілеспрямоване
розгинання всієї задньої частини тіла. Цей рух – це велика робота. Щоб
сприяти глибокому та задовільному розтягуванню (а не такому, яке
надмірно розтягує м’язи задньої поверхні стегна чи надмірно зосереджене
на дотику пальців ніг), важливо приймати позу з обережністю. Ця поза
дозволить вашому тілу розслабитися глибше за більш тривалий час
утримання її.

### Позитивні впливи.
«Поза нахил вперед стоячи» може допомогти покращити
усвідомлення тіла та рівновагу. Будучи заспокійливою та розслаблюючою
позою, вона може допомогти вам впоратися зі стресом, оскільки активує
реакцію розслаблення (вашої парасимпатичної нервової системи) і
дезактивує реакцію на стрес (вашої симпатичної нервової системи). Ця поза
розтягує задню частину вашого тіла, включаючи спину та плечі, сідниці,
м’язи задньої поверхні стегна та м’язи гомілки.

### Покрокові інструкції.
1. Почніть у «Позі гори» на передній частині килимка, тримаючи руки
на стегнах.
2. Злегка зігніть коліна і нахиліть тулуб на ноги, згинаючись у
стегнах, а не у попереку.
3. Ваші руки поруч із ногами або на
килимку перед вами.
4. Вдихніть і витягніть грудну клітку, щоб
продовжити хребет.
5. Видихніть і обережно випряміть обидві ноги, не перерозгинаючи їх. Активуйте
квадратний м’яз та підніміть колінні чашечки. 
Чим більше ви використовуєте квадратний м’яз стегна,
тим більше будуть розтягуватися м’язи задньої поверхні стегна.
Перенесіть свою масу тіла вперед на стопи, щоб стегна залишалися
над щиколотками.
6. На видиху витягніть тулуб вниз, не округлюючи спину. Витягніть
шию, витягнувши маківку до землі, а плечі опустіть та лопатки опустіть.
7. Щоб піднятися, вдихніть і покладіть руки на стегна, скоротіть м’язи
живота, повільно піднімаючись.

### Модифікації.
Можливо вам доведеться змінити цю позу, якщо вона спочатку буде
незручною або важкою. Як тільки ви освоїте звичайну техніку виконання,
можете переходити до більш складного виконання.
Стопи можуть торкатися або розташовувати на відстані стегон,
залежно від того, що зручніше.
Можна злегка зігнути коліна, хоча це змінює ефект пози. Краще
використовувати блоки під руками, якщо сильно згинаєте коліна, щоб поза
залишалася розтягуванням м’язів задньої поверхні стегна.
Якщо ваші м’язи задньої поверхні стегна дуже гнучкі ви можете
зігнути лікті, коли руки розташовані на килимку.
Поширені помилки.
Переконайтеся, що ваш нахил походить від згинання в кульшовому
суглобі, а не спини. У цій позі може бути легко ненавмисно утримати
напругу в шиї. Замість цього свідомо відпустіть голову, дивлячись на свої
ноги.

### Безпека та запобіжні заходи.
Краще уникати цієї пози, якщо у вас є травма попереку. Ви не повинні
виконувати цю асану, якщо у вас є будь-який стан, коли ви повинні уникати
високого тиску на голову, наприклад глаукома.
Якщо ви відчуваєте будь-який біль під час пози, зупиніться і повільно
підніміться у вертикальне положення.

## 2.5. «Поза напівнахил вперед» (Half Forward Bend).
### Загальний опис
У фітнес-йозі «Поза напівнахил вперед» зазвичай не стоїть сама по
собі. Якщо ви знайомі з йогою, ви вже знаєте цю позу як частину
послідовності «Привітання сонця», де вона йде за «Поза нахил вперед
стоячи». Але ця асана має унікальні переваги й може бути частиною інших
послідовностей у практиці фітнес-йоги.
Якщо ви працюєте над послідовністю «Привітання сонця», вона буде
дуже важливою. У цій асані верхня частина тіла займає правильне
положення, щоб плавно переходити з одного положення в інше.

### Позитивні впливи.
На санскриті вона означає інтенсивне напіврозтягнення. Асана,
безумовно, добре розтягує м’язи задньої поверхні стегна, але також сприяє
правильному положення хребта. Нахили вперед також стимулюють органи
черевної порожнини та покращують травлення.
Ця поза дає вам чудову можливість потренувати ваше йогівське
дихання, збільшити концентрацію та заспокоїти свій розум. Це також
чудовий спосіб наростити силу та гнучкість, які знадобляться для більш
складних поз і послідовностей у фітнес-йозі.
Ця асана є основною позицією, до якої ви часто повертатиметеся,
оскільки це основна перехідна поза в послідовності «Привітання сонця».

### Покрокові інструкції.
1. У «Позі нахил вперед стоячи», зробіть кілька глибоких циклів
дихання. Коли будете готові, підніміться на кінчики пальців рук.
2. На вдиху підніміть тулуб, тримаючи хребет рівним.
3. Плавно видихніть, зводячи лопатки разом. Зверніть увагу на свої
коліна і спробуйте трішки зігнути, щоб уникнути їх блокування.
4. Вдихніть, піднявши голову та подивіться вперед. Тримайте хребет на
одній лінії зі спиною та шиєю.
5. Зосередьтеся на глибокому вдиху та видиху, координуючи кожне дихання з
потоком руху. Відчуйте своє дихання.
6. Коли будете готові вийти з пози, видихніть і поверніться до «Пози нахил вперед стоячи».

### Модифікації.
Згинання колін може допомогти, якщо вам не вистачає гнучкості або
ви не можете утримувати цю позу під час тренування. Ця модифікація може
бути особливо корисною, якщо ваша нижня частина спини надто
напружена. Покладіть складену ковдру під пальці ніг перед виконанням
пози – це чудовий спосіб ще більше покращити гнучкість і легше розтягнути
м’язи задньої поверхні стегна.
Якщо ви виявите, що вам потрібна допомога, щоб утримати рівновагу,
ви можете покласти руки на гомілки (не коліна) або торкнутися килимка або
блоку для фітнес-йоги.
Під час відновлення після травми або операції, пов’язаної з
проблемами в спині або шиї, спробуйте спертися руками на стілець перед
собою, щоб полегшити нахил вперед (але тільки після дозволу лікаря).

### Поширені помилки.
Спина не є рівною. Якщо вам важко тримати спину рівною під час
згинання – або тому, що ви тільки починаєте, або вам не вистачає сил –
спробуйте використати стіну, щоб зрозуміти, що таке рівна спина.
Встаньте перед стіною, витягнувши руки перед собою. Притисніть
долоні до стіни. Рухайте руками вверх по стіні, поки ваш хребет не стане
довгим, а спина рівною. Спробуйте запам’ятати це відчуття. Потім
починаючи практику фітнес-йоги згадайте це відчуття.
Згинання на рівні талії. Коли ви нахиляєтеся вперед, переконайтеся,
що ви нахиляєтеся від стегон, а не від талії. Спробуйте покласти руки на
тазові кістки під час тренування.
Нахил назад. Коли ви нахиляєтеся вперед, вам потрібно, щоб ваші
щиколотки, коліна та стегна залишалися на одній лінії. Якщо ви хилитесь
назад, навантаження занадто переходить на п’яти. Практика пози біля стіни
також допоможе вам зрозуміти, як має виглядати правильний розподіл маси
тіла.

### Безпека та запобіжні заходи.
Як завжди, найкраще проконсультуватися з лікарем, перш ніж
починати будь-яке нове заняття фізичними вправами. Загалом ця поза – це
розслаблююча асана, яку більшість людей можуть безпечно виконувати,
якщо вони виконують її з правильною технікою. Однак люди з певними
захворюваннями повинні бути уважними під час практики фітнес-йоги.
Вагітним, можливо доведеться поставити ноги ширше, щоб не
стискати живіт. Не нахиляйтеся нижче, ніж зручно. На пізніх термінах
вагітності не бійтеся пропускати позу, якщо вона вам не зручна.
Якщо у вас радикуліт або інші проблеми з нижньою частиною спини,
спробуйте повернути пальці ніг, щоб зробити позу зручнішою.
Якщо у вас проблеми з рівновагою або ви схильні до падінь,
використовуйте допоміжні засоби для стійкості (наприклад, стілець, стіну
або фізичну підтримку іншої людини), щоб запобігти травмам.
Якщо у вас є травми або ви відновлюєтеся після операції на шиї,
зазвичай можна виконувати цю позу, якщо ви не будете піднімати обличчя,
щоб подивитися вперед.

## 2.6. «Поза воїна І» (Warrior I Pose).
### Загальний опис
«Поза воїна І» – це базова поза фітнес-йоги, яка врівноважує гнучкість
і силу в стилі справжнього воїна. Вона є однією з найбільш поширених поз
фітнес-йоги. Але вона може бути однією з найскладніших. «Поза воїна І»
вимагає подолання фізичних, розумових та емоційних обмежень, щоб
перейти до глибшого вираження асани. Вона вчить балансу та кращому
усвідомленню положення свого тіла. Але набути правильного положення
тіла може бути нелегко.

### Позитивні впливи.
«Поза воїна І» – це вправа для всього тіла. Ця поза сприяє зміцненню
ніг та плечей, покращує рівновагу і силу, розтягує м’язи стегон. Вона
розтягує передню і задню частину стегна (квадратний м’яз та м’язи задньої
поверхні стегна), стегна та грудну клітку. А також розтягує м’язи, що
випрямляють хребет. Ця поза відкриває стегно, що нейтралізує наслідки
тривалого сидіння та роботи за комп’ютером. Ця поза може бути
терапевтичною, якщо у вас радикуліт, вона також покращує дихання та
кровообіг.

### Покрокові інструкції.
1. З «Поза собаки, яка дивиться вниз» зробіть крок правою ногою
вперед до внутрішньої сторони правої руки.
2. Оберніться на стопі лівої ноги й опустіть ліву п’яту на килимок,
повернувши пальці приблизно на 45 градусів від п’яти.
3. Зігніть праве коліно на 90 градусів. Ваше стегно повинно бути
приблизно паралельно підлозі, коліно розташоване над щиколоткою.
4. На вдиху підніміть тулуб і потягніться вверх, піднімаючи руки через сторони
вверх, розставивши руки на ширині плечей,
долоні повернуті одна до одної. Ви можете звести їх разом і подивитися на великі
пальці рук, опустіть лопатки вниз.
5. Грудна клітка залишається відкритою, коли ви переходите в легке
розгинання хребта.
6. Продовжуйте натискати ліву стегнову кіску назад, одночасно
направляючи куприк до підлоги. Втягніть живіт.
7. Зробіть від 5 до 10 циклів дихання.
8. Перевірте положення стегон. Ваші стегна мають бути повернуті до
передньої частини килимка. Для цього відведіть праву частину
стегон назад, а ліву вперед.
9. Опустіть руки на килимок і відступіть правою ногою назад до
«Поза собаки, яка дивиться вниз». Зробіть кілька циклів дихання
або відразу повторіть з іншого боку.

### Модифікації.
Як і в більшості поз фітнес-йоги, ви можете виконувати цю позу
різними способами, щоб зробити її більш доступною для початківців або
більш складною для досвідчених.
Незважаючи на те, що «Поза воїна І» традиційно вивчається, коли
п’ята передньої ноги розташовується на одній лінії із стопою задньої стопи
(як стояти на канаті), для більшості людей має сенс трохи розвести ноги по
обидва боки килимка. Таке розташування стоп дозволяє стегнам приймати
правильне положення більш ефективно.
Після опанування правильної техніки виконання цієї пози можна
залишатися в ній до 10 циклів дихання.

### Поширені помилки.
Щоб отримати максимальну віддачу від цієї пози та запобігти
розтягненню чи травмі, уникайте цих помилок.
Неправильне положення коліна. Як і під час будь-якого випаду,
захистіть коліно передньої ноги, не витягуючи його за пальці ніг. Воно
повинно бути над вашою щиколоткою.
Неправильне положення стегон. Найскладніша частина цієї пози –
повернути стегна вперед. Якщо ви не маєте відчуття, що означає положення
стегон вперед, покладіть руки на талію й знайдіть кісткову частину таза, яка
виступає з боків. Уявіть, що це фари автомобіля, і вони повинні дивитися в
передню частину килимка. Ви можете відчути, чи вони розташовані під
кутом, а не дивляться вперед. Якщо потрібно, перейдіть ногами далі до
кожного боку килимка.

### Безпека та запобіжні заходи.
Уникайте цієї пози, якщо у вас проблеми з рівновагою або травма
стегон, колін, спини чи плечей. Якщо у вас проблеми з шиєю, вам слід
тримати шию в нейтральному положенні, а не нахиляти голову назад. Якщо
у вас проблеми з плечами, ви можете підняти руки паралельно підлозі, а не
зводити їх над головою або тримати на стегнах.

## 2.7. «Поза воїна ІІ» (Warrior IІ Pose).
### Загальний опис
У цій позі переднє коліно згинається, створюючи розтяжку стегон,
ваші руки витягуються в обидва боки, погляд залишається спокійним і
стійким у напрямку а передньої руки. Це друга з трьох поз воїнів. У «Позі
воїна І» потрібно залишатися внутрішньо зосередженим на свої фізичних і
психічних відчуттях. Усвідомте будь-який дискомфорт і визначте, чи
походить ваше бажання випрямити ногу і опустити руки через фізичну
потребу чи психологічне бажання. Завжди дійте відповідно до ваших потреб
у даний момент. Це розрізнення є дисципліною та силою справжнього воїна.

### Позитивні впливи.
«Поза воїна ІІ» – це вправа для всього тіла. Ця поза зміцнює ядро,
включаючи м’язи живота та спини, а також згиначі стегна, сідничні м’язи,
внутрішню частину стегна. Розтягує згиначі стегна задньої ноги, м’язи
задньої поверхні стегна, грудні м’язи, розтягує та зміцнює плечі. «Поза
воїна ІІ» покращує поставу та нейтралізує наслідки тривалого сидіння.

### Покрокові інструкції.
1. З «Поза собаки, яка дивиться вниз» зробіть крок правою ногою
вперед до внутрішньої сторони правої руки.
2. Зігніть праве коліно на 90 градусів. Ваше стегно повинно бути
приблизно паралельно підлозі, коліно розташоване над щиколоткою.
3. Оберніться на стопі лівої ноги й опустіть ліву п’яту на килимок.
Ваша ліва ступня повинна бути під кутом 90 градусів, а стопа міцно
стояти. Ваша п’ята правої ноги на одній лінії з лівою стопою.
4. Розподіліть свою масу тіла рівномірно між обома ногами.
Натисніть на зовнішній край задньої стопи.
5. Зберігаючи положення ніг, на вдиху
підніміть тулуб і руки вверх.
6. Витягніть руки, як у букві Т, повертаючи тулуб ліворуч.
7. Витягнувши руки в протилежні боки, долонями вниз. Тримайте обидві руки
паралельно підлозі. Опустіть плечі.
8. Поверніть голову обличчям до передньої частини килимка.
9. Стегна повернуті назовні.
10. Зробіть від 5 до 10 циклів дихання. 
11. Опустіть руки по обидва боки від правої ноги та відступіть правою
ногою назад до «Поза собаки, яка дивиться вниз». Зробіть кілька
циклів дихання або відразу повторіть з іншого боку.

### Модифікації.
Як і в більшості поз фітнес-йоги, ви можете виконувати цю позу
різними способами, щоб зробити її більш доступною для початківців або
більш складною для досвідчених. Для полегшення виконання її зробіть
випад менш глибоким, тобто розташуйте ноги ближче одна до одної. Також
цю позу можна виконати на стільці.
Після опанування правильної техніки виконання цієї пози можна
залишатися в ній до 10 циклів дихання.

### Поширені помилки.
Щоб отримати максимальну віддачу від цієї пози та запобігти
розтягненню чи травмі, уникайте цих помилок.
Неправильне положення коліна. Уважно стежте за своїм переднім
коліном. Воно буде нахиляти всередину. Працюйте над тим, щоб гомілка
була перпендикулярна підлозі, а коліно не виходило за рвень пальців.
Неправильне положення стегон. Переконайтеся, що вирозумієте
різницю у положенні стегон між «Поза воїна І» і «Поза воїна ІІ». У «Позі
воїна І» стегна спрямовані вперед. У «Позі воїна ІІ» стегна повернуті вбік.
Покладіть руки на стегна й знайдіть кісткову частину таза, яка виступає з
боків. Переконайтеся, що стегна розташовані на одному рівні та повернуті
вбік.
Опускання руки. Погляньте на свою задню руку, щоб переконатися,
що вона не опущена.

### Безпека та запобіжні заходи.
Уникайте цієї пози, якщо у вас проблеми з рівновагою або травма
стегон, колін, спини чи плечей. Якщо у вас проблеми з шиєю, вам слід
тримати шию в нейтральному положенні, а не нахиляти голову назад. Якщо
у вас проблеми з плечами, ви можете підняти руки паралельно підлозі, а не
зводити їх над головою або тримати на стегнах.

## 2.8. «Поза зворотного воїна» (Reverse Warrior).
### Загальний опис
«Поза зворотного воїна» – це нахил убік-назад, який виконується в
положенні випаду. Фітнес-йога має багато нахилів вперед і назад, але
нахили в бік зустрічаються рідше. Виконуючи розтягнення вбік, це
допомагає спочатку підняти праву руку, а потім – назад. Підняття руки до
стелі підкреслює розтягнення вздовж цього боку тіла. Цю асану можна
використовувати як частину послідовності поз стоячи.

### Позитивні впливи.
«Поза зворотного воїна» зміцнює м’язи ніг, розтягує бічні частини
тіла, покращує рухливість хребта, а також поліпшує рівновагу та силу м’язів
ядра. Вона також розтягує передню та задню частину стегна (квадратний
м’яз та м’язи задньої поверхні стегна), м’язи паху та міжреберні м’язи. Ця
поза чудовий засів для відкриття стегна, який нейтралізує наслідки
тривалого сидіння. Це також поза, яка покращує дихання та кровообіг, що
сприяє кращому самопочуттю.
Незважаючи на те, що «Позу зворотного воїна» можна виконувати як
глибокий прогин назад, краще розглядати її переважно як прогинання вбік.

### Покрокові інструкції.
Почніть у «Позі воїна ІІ» правою ногою вперед.
1. Нахиліться тулубом до передньої частини килимка, а потім
обведіть праву руку вверх до стелі, щоб розтягнутися вздовж
правого боку.
2. Ваша ліва рука опускається вниз і злегка лежить на задній частині лівого
стегна ноги.
3. Подивіться на кінчики правих пальців руки.
4. Затримайтеся на 5 циклів дихання, а потім поміняйте бік.

### Модифікації.
Як і в більшості поз фітнес-йоги. Є способи виконувати цю асану, щоб
переконатися, що ви вивчаєте правильну техніку її виконання, і додавати
ускладнення, коли поліпшуєте її опанування.
Якщо вам важко зберігати рівновагу, спробуйте перевести погляд на
ліву ногу, а не пальці правої руки. Ви також можете поставити ноги трохи
ширше в бік, якщо відчуваєте хитання.
Після опанування правильної техніки виконання цієї пози можна
завести ліву руку за спину, тягнутися нею до внутрішньої частини правого
стегна.

### Поширені помилки.
Уникайте цих помилок, щоб отримати максимальну віддачу від цієї
пози та запобігти розтягненню чи травмі.
Неправильне положення коліна. Як і в будь-якому положенні для
випаду, переднє коліно ніколи не повинно виходити за пальці ніг, інакше ви
можете надто сильно навантажувати коліно. Ваше коліно може зміщуватися
всередину, але це також навантажує колінний суглоб, і вас слід
утримуватися від цього.
Переднє коліно недостатньо зігнуте. Тримайте праве коліно зігнутим
прямо над щиколоткою. Багато разів, коли ви нахиляєтеся верхньою
частиною тіла назад, переднє коліно йде разом з ним назад. Після того, як
ви розташували руки перевірте ноги, а потім зігніть переднє коліно так, щоб
воно було безпосередньо над щиколоткою, якщо це необхідно. Докладайте
свідомих зусиль, щоб зберегти глибоке зігнуте переднє коліно.
Розміщення маси тіла на задній руці. Не переводьте масу тіла на
задню руку, тому що ваша опора повинна походити від сили м’язів ядра, а
не від руки, яка розташована на руці.

### Безпека та запобіжні заходи.
Уникайте цієї пози, якщо у вас проблеми з рівновагою або травма
стегон, колін, спини чи плечей. Якщо у вас проблеми з шиєю, вам слід
тримати шию в нейтральному положенні, дивлячись вперед, а не нахиляти
голову назад. Ви відчуєте розтягнення в стегнах ніг, паху та боках, але ви не
повинні відчувати болю. Вийдіть з пози, якщо відчуваєте різкий біль.

